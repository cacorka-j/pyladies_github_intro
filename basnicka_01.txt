Karel Plíhal - slova
========================

Takhle nějak to bylo:
Jedlo se, zpívalo, pilo
Princezna zářila štěstím
V hotelu nad náměstím
Drak hlídal u dveří sálu
Na krku pletenou šálu
Dědové Vševědi okolo Popelky
Žvatlavě slibují šaty a kabelky
Každý si odnáší kousíček úsměvu
Dešťový mraky se chystaly ke zpěvu
Hosté se sjíždějí k veliké veselce
Paprsky luceren metají kozelce
A stín ořechů orvaných dohola
Pletou se letícím kočárům pod kola
Šmudla si přivezl v odřeným wartburgu
Kámošku z dětství, prej nějakou Sněhurku
Vrátný se zohýbá pro tučné spropitné
A kdo mu proklouzne, tak toho nechytne
Kouzelník za dvacku vykouzlí pět bonů
A vítr na věži opřel se do zvonů:
Na zdraví nevěsty, na zdraví ženicha!
Dvě sousta do kapsy a jednou do břicha
Náhle se za oknem objevil skřítek
Rozhrnul oponu z máminejch kytek
Pěkně se usmál a pěkně se podíval
A pak mi potichu do ucha zazpíval:

Dej mi ruku svou, studenou od okenních skel
Všichni tě mezi sebe zvou
A já jsem tu proto, abys šel